---
layout: default
title: Povolební strategie
---

<div class="row">

  <br/>

<h1>Povolební strategie</h1>


<p>Česká pirátská strana je liberální, demokratická, středová strana s důsledným protikorupčním programem. Naším cílem je prosazovat program, ať už jsme v koalici nebo v opozici.

Chceme, aby občané, kteří se rozhodnou podpořit svým hlasem Piráty, jasně věděli, jak budeme po volbách pracovat. Usilujeme o změnu politické kultury v České republice a transparence u nás není jen na papíře. Proto předkládáme v Plzni jasnou a závaznou strategii povolební činnosti.
</p>

<h3>Pokud vyhrajeme volby</h3>
<p>Lídr kandidátky bude přirozeným kandidátem na starostu/primátora. Přednostně oslovíme strany bez osob, které negativně ovlivnily současný stav Plzně. Pokusíme se sestavit radu s lídrem naší kandidátky ve funkci starosty/primátora.
</p>
<h3>Pokud se dostaneme do Rady</h3>
<p>Při koaličních jednáních si vyžádáme splnění našich obecných podmínek a částí našeho programu prostřednictvím koaliční smlouvy s pevně danými termíny. Při neplnění koaliční smlouvy z rady odejdeme a vyvoláme dialog o novém vedení. Budeme usilovat o post místostarosty/náměstka.</p>

<h3>Když odejdeme do opozice</h3>
<p>V případě, že budeme nuceni jít do opozice, staneme se konstruktivní opozicí. I jako opoziční zastupitelé chceme prosadit co nejvíce bodů z našeho programu. V oblastech, kde máme programovou shodu, hodláme spolupracovat s radou města a zároveň její činnost podrobíme kontrole. Budeme usilovat o předsedu kontrolního výboru a do výborů zřizovaných ze zákona podpoříme pouze osoby s příslušným vzděláním a praxí.</p>

<br />
<br />
<br />

<h2>Obecné podmínky</h2>

<ul>
<li>Nepodpoříme radu města s účastí osob nekompetentních, s korupční minulostí, s možnými střety zájmů nebo těch, kteří již prokázali svou nekompetentnost, mají vazby na korupční prostředí, jsou trestně stíháni nebo vystupují s rasistickými či xenofobními projevy.</li>

<li>Nepodpoříme radu složenou ze zástupců SPD, KSČM nebo s účastí strany s rasistickou či xenofobní rétorikou.</li>

<li>Náš kandidát bude mít vždy pouze jednu uvolněnou funkci a totéž budeme požadovat u kandidátů ostatních stran.</li>
<br />
<br />
<br />
</div>
