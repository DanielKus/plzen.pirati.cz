---
date:         2020-11-01
category:     blog
tags:         Plzeň umo3
layout:       post
title:        "Jeden hlas nic nezmění.?!" 
image:        posts/volby2018.jpg
author:       Pavel Šrámek
---

Jeden hlas nic nezmění. To asi slyšíte často a nebo, což je mnohem horší, si to sami myslíte. Letos v říjnu právě jeden jediný hlas rozhodl o tom, že se na Vysočině nedostala TOP09 nedostala do krajského zastupitelstva. Takovou moc může mít váš hlas u voleb. A teď si uvědomte, jakou sílu může mít váš postoj, pokud jste členem politické strany.
Stranictví u nás není populární. Pokud nepočítáme pohrobky Národní fronty, mají ty největší politické strany u nás s bídou nějakých 15.000 členů (a to jsou ještě k tomu partaje proslulé kmotrovskými praktikami, kdy členové byli získáváni legendárním velrybařením). Menší strany počítají své týmy v řádech tisíců. A to je škoda.
Nadávání u piva nebo stěžování si na sociálních sítích naši zemi nikam neposune. Nezmění se nic. Andrej Babiš nepřestane zneužívat dotace. Nezačne se řešit sucho a klimatická změna. Zkrátka brbláním změny nedocílíte. A nejedná se jen o ta velká témata, ale třeba i o chybějící přechod ve vaší ulici. 
Je nejlepší čas být sám tím motorem změny. Zapojit se do práce a zlepšit své okolí. Na výběr je široké spektrum politických stran. Ty vám to ještě poněkud zlehčují vzájemným sbližování se. Nebojte se toho. U Pirátů je to spíše o přátelské partě, se kterou se můžete zapojit do tvorby programu i hraní společenských her. Můžete se stát členy odborných komisí a výborů a pak se propojit na teambuildingu. 

Tak co, zkusíte změnit svět k lepšímu? :-)



Pavel Šrámek
Pirátský zastupitel 
předseda MS Plzeň Piráti
email: pavel.sramek@pirati.cz
tel: 777300508
