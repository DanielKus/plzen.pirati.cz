---
date:         2020-09-04
category:     blog
tags:         Plzeň SociálníOblast
layout:       post
title:        Odvrácená strana charity aneb peklo v ulici Wenzigova
image:        posts/charita_01.jpg
author:       Magdaléna Daňková
---
**Již 18 let sídlí v plzeňské Wenzigově ulici Městská charita. Dle vyjádření občanů se zde situace stává neúnosnou a poslední roky gradují problémy s chováním osob bez přístřeší v okolí zařízení. Urgence směre na vedení města či samotnou charitu situaci nezlepšují. Přesto se nyní jedná o rozšíření kapacity tohoto zařízení. Občané, kteří žijí nebo pracují v této ulici a blízkém okolí, se proti navýšení, které by způsobilo vyšší koncentraci lidí bez domova na jednom místě, bouří. Logickým krokem by bylo lidi bez domova rozmístit v menších počtech na více míst v Plzni. Skokový nárůst kapacity Městské charity Plzeň nepovažujeme za šťastné řešení, které vyhrotí už tak napjaté sousedské vztahy a si pochopitelně práce Městské charity vážíme.**

*„Tahle úroveň je hraniční. Naučili jsme si s ní žít, rozšířením kapacity se zvýší počet osob v lokalitě a přesáhne to tak únosnou mez, proto jsme se rozhodli postavit proti výstavbě,“* uvedl Miloslav Gabriel, jednatel firmy ve Wenzigově ulici.

Občané si stěžují zejména na znečišťování veřejného prostranství. Na ulici se běžně povalují odpadky, staré matrace a injekční stříkačky. Okolí charity bývá také často znečištěno výkaly. Lidé bez domova se často uchylují k vybírání popelnic, nicméně nevyužitý odpad nevracejí zpět a nechávají jej poházený okolo. I proto se někteří občané rozhodli raději své popelnice schovávat nebo zamykat. Obyvatelé Wenzigovy ulice si také stěžují na hluk způsobený pokřikováním osob bez domova, které jsou často pod vlivem alkoholu a drog. Na parkovišti se také často nachází oblečení darované charitou, které bylo použito jako toaletní papír. Osoby bez přístřeší se zkrátka v ulici velmi rádi kvůli zdržují i v mezičase mezi svačinami nebo před přespáním.

Další podrobnosti doplňuje obyvatelka ulice Libuše Hešlarová: *„Na schodech u vchodových dveří našeho domu pravidelně sedí nebo leží bezdomovci, musím často žádat, aby odešli nebo volat dokonce policisty, urážlivé slovní útoky nejsou výjimkou. Poslední šest let se situace zhoršuje a snižuje se věk bezdomovců, jde často o mladé lidi.“*

Přidávají se i zaměstnanci nedaleké firmy: *„Vadí mi znečišťování okolí včetně zákoutí parkoviště s exkrementy, což jednoznačně snižuje image naší firmy. Zákazníci sem neradi chodí z důvodu bezdomovců,“* uvedla Ludmila Houdková. Její kolega Oldřich Buřič doplňuje: *„Mám velmi často problém ze své firmy projet Wenzigovou ulicí z důvodu posedávání bezdomovců na silnici.“*

Je pro nás zarážející, že neproběhlo veřejné projednání s občany o rozšíření domu pro bezdomovce a výstavby mokrého domu a to zejména, když jsou zde problémy již v současnosti. Považujeme to za netransparentní jednání. Občané zjistili situaci v polovině července, kdy někteří z nich obdrželi rozhodnutí o odstranění stavby v rámci stavebního řízení a souvislosti si sami dohledali. Zajímavé je také snížení kapacity parkování dané novou výstavbou.

*“Nebýt špatného umístění s projektem Mokrého domu souhlasím. Služba tohoto typu zde chybí,”* doplnil zastupitel za Piráty František Hagara.

Projekt Mokrý dům je služba, která poskytuje nocleh pro lidi bez domova i pod vlivem alkoholu na rozdíl od Městské charity, kde alkohol povolen není. S určitými pravidly, která musejí dodržovat.

*„Pokud vedení města neumí vyřešit současnou situaci, považuji za nesmysl navyšovat kapacitu. Je lepší otevřít nové místo v jiné lokalitě s menší kapacitou a tak bezdomovectví více rozprostřít, nebo ještě lépe začít ukončovat bezdomovectví a nabízet lidem práci a pomoc v sociálních službách,“* shrnula problematiku zastupitelka za Piráty Magdaléna Daňková.

![](/assets/img/posts/charita_02.jpg)
