---
date:         2019-11-04
category:     blog
tags:         Plzeň MO Plzeň1
layout:       post
title:        "Piráti upozornili na porušování jednacího řádu během zastupitelstva MO Plzeň 1" 
image:        posts/plzen1.jpg
author:       Zastupitelský klub Plzeň 1
---


Plzeň, 4. prosince - Městský obvod Plzeň 1 se sám označuje jako transparentní. Je proto zarážející, že odmítá občanům dát možnost reagovat na jejich dotazy. To je v rozporu s jednacím řádem zastupitelstva, ve kterém je uvedeno, že občané mohou reagovat dvakrát v každém bodě. 

Ve skutečnosti vedení obvodu neumožňuje občanům reagovat k jednotlivým bodům programu, ale pouze na závěr v bodě různé a to jen jeden dotaz bez možné reakce. Situace je o to zarážející, že na webu obvodu není možné jednací řád dohledat. Občané tedy ani nevěděli, že dochází k porušení jejich práv, dokud na to Pirátští zastupitelé v závěrečné rozpravě neupozornili.

Ze strany obvodu je také dlouhodobě blokován záměr na pořízení videozáznamu ze zastupitelstva a nyní nově došlo k vyřazení Pirátského návrhu na zveřejňování zápisů z komisí. Tuto změnu navrhl jeden z koaličních zastupitelů.

“Takto si transparentní úřad vstřícný občanům opravdu nepředstavujeme,” dodala za Pirátský klub Magdaléna Daňková.
