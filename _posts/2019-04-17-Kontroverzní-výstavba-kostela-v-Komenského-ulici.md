---
date:         2019-04-17
category:     blog
tags:         Plzeň MO Plzeň1
layout:       post
title:        "Kontroverzní výstavba kostela v Komenského ulici" 
image:        posts/kostel1.jpg
author:       Zastupitelský klub Plzeň 1
---

Na proběhnuvším zastupitelstvu MO Plzeň 1 se, mimo jiné,
diskutovalo téma plánované výstavby kostela v bezprostřední blízkosti
bytových domu v ulici Komenského. Zarážejícím faktem je ignorování
nesouhlasného názoru občanů bydlících v okolí, a to přímo na proběhlém
zasedání zastupitelstva, kde zástupci nespokojených občanů přednesli své
nesouhlasné stanovisko.

Skupina občanů z Komenského ulice  v tuto chvíli nashromáždila 472
nesouhlasných podpisů a pouze 11  souhlasných. Zeleň v sídlišti je velmi podstatnou
součástí pozitiv bydlení na Lochotíně. Pohlcuje přebytečné teplo, CO2, omezuje
prašnost, zvyšuje produkci kyslíku. Postavení kostela by mělo za následek také
likvidace současné fauny a flory (zajíci, ptactvo, pokácení vzrostlých letitých zdravých
stromů). Součástí je také  travní porost, sečený tradičně ruční kosou.
&quot;Piráti vyjadřují jasné negativní stanovisko k výstavbě kostela z důvodu
 nedemokratického a netransparentního postupu obvodu a města. Je nutné přihlížet
k názorům občanů,&quot; uvedla Magdaléna Daňková.

Dle předložené studie v prosince roku 2018 nebylo řešeno parkování k budoucí
stavbě. Na výjezdním zasedání MO Plzeň 1 konaného ve dnech 4. a 5.4. bylo
plzeňským biskupem Holubem prezentováno, že součástí výstavby bude 21 nových
parkovacích míst. Je na zvážení, zda-li tento počet na maximální kapacitu objektu
(350 osob) je dostatečný.  Na UMO1 je dlouhodobý nedostatek parkovacích míst.

&quot;Takto zásadní stavba by si zasloužila důstojné místo pro umístění a realizaci, což v
tomto případě rozhodně není. Je zarážející, že informaci  týkající se plánované
stavby kostela byla prezentovaná biskupem Holubem na uzavřeném výjezdním
semináři bez možnosti přítomnosti široké veřejnosti,&quot; sdělila obyvatelka domu
Komenského 20 Dagmar Ryšavá.
