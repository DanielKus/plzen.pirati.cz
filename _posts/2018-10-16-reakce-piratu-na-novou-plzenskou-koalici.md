---
date:         2018-10-16
category:     blog
tags:         Plzeň Zastupitelstvo
layout:       post
title:        "Reakce Pirátů na novou plzeňskou koalici" 
image:        posts/logo-ms-plzen.jpg
author:       Pavel Šrámek
---

V pondělí v nočních hodinách byla oznámena dohoda o budoucí koalici na Plzeňské radnici ve složení ANO, ODS, TOP09 a ČSSD. Plzenští piráti respektují rozhodnutí ANO i TOP09 nevyužít nabídky Pirátů na vytvoření koalice, ve které by získaly lepší podmínky a možnost naplno prosazovat protikorupční program.

Děkujeme voličům, že nám dali silný mandát, díky kterému teď budeme schopni být důslednou a hlasitou opozicí. Staneme se očima, ušima i hlasem občanů při jednání orgánů samosprávy. Věříme, že jako nejsilnější opoziční strana by Piráti měli obsadit pozici předsedy kontrolního výboru a mít svého zástupce v komisích rady města. V souladu s naším programem bychom posty v dozorčích radách městských podniků obsazovali na základě odbornosti, a ne jako politické trafiky.

Plzeňští Piráti upozorňují na vznik ideologicky nesourodé koalice, která je směsicí nedávných politických oponentů. „Logiku takového spojení úplně nechápeme, přesto slibujeme být dravým hlídacím psem v zájmu občanů našeho města." říká Pavel Bosák
