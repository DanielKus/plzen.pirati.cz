---
date:         2018-10-13
category:     blog
tags:         Plzeň
layout:       post
title:        "Piráti otevírají možnost pro stabilní plzeňskou koalici" 
image:        posts/LOGO_MS_PLZEN.JPG
author:       Pavel Šrámek
---


Plzeň, 13. října 2018 - Plzeňští Piráti zahájí jednání, kde navrhnou utvoření koalice společně s KDU-ČSL, TOP 09 a ANO, která by disponovala většinou v zastupitelstvu města Plzně.
 

Chystané jednání umožní sestavit uskupení disponující 28 hlasy z celkového 47 členného zastupitelstva. Navržená koalice je v souladu s předvolebním slibem České pirátské strany přerušit klientelistické vazby, které za léta vládnutí předešlých koalic vznikly. 
 

„Z výsledku voleb je možné vyčíst, že si voliči přejí změnu. Věřím, že zástupci stran, kteří politiku radnice v minulých letech kritizovali, uchopí tuto příležitost a společně s Piráty začnou budovat otevřenou a novou radnici pro občany města Plzně“ uvádí Pavel Bosák, lídr kandidátní listiny za Piráty. 
 

Piráti si uvědomují, že následující čtyři roky jsou klíčové a proto se snaží o konstruktivní řešení aktuální povolební situace.  Předseda místního sdružení Pavel Šrámek zdůraznil: „Myslím si, že rámci vyjednávání by neměl nastat žádný výrazný programový rozpor, a doufám, že všechny strany jsou současně schopny se shodnout na programových prioritách a začít řídit Plzeň transparentním způsobem.“


Plzeňští Piráti zahajují jednání o možné koalici s důrazem na povolební strategii, kterou voličům deklarovali už před volbami. Povolební strategie je pro Piráty závazná a definuje nepřekročitelné hranice povolebního vyjednávání. Tato strategie vychází z usnesení všech členů Pirátské strany v Plzni.
