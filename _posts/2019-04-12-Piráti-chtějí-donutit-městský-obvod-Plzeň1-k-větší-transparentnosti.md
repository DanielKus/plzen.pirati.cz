---
date:         2019-04-12
category:     blog
tags:         Plzeň MO Plzeň1
layout:       post
title:        "Piráti chtějí donutit městský obvod Plzeň 1 k větší transparentnosti" 
image:        posts/foto-10-4-Zastupitelstvo-UMO1-Plzeň.jpg
author:       Zastupitelský klub Plzeň 1
---


Skupina pirátských zastupitelů v čele s předsedkyní
Magdalénou Daňkovou včera předložila vedení obvodu dva návrhy usnesení a
jednu informativní zprávu. Konkrétně se jedná o pořízení videozáznamu ze
zastupitelstva a návrh na zveřejňování zápisů z kontrolního a finančního
výboru na webu obvodu. Do programu však byla nakonec zařazena pouze
informativní zpráva o transparentních účtech.

Piráti se rozhodli i přes nesouhlas zastupitelstva a vedení obvodu na vlastní náklady
zastupitelstvo  živě vysílat. &quot;S pořizováním živého přenosu budeme dále pokračovat,
dokud videozáznam nebude pořizován oficiálně městským obvodem Plzeň 1.
Považujeme za důležité obeznámit občany s náplní zastupitelstva. Ne každý má
možnost se ho osobně fyzicky zúčastnit. Obvodem zajištěný audiozáznam
nepovažujeme za počin hodný 21. století. Obzvláště když všechny městské obvody
Plzně vyjma UMO4 videozáznamem již disponují,&quot; uvedl Jiří Rezek.

&quot;Argumenty pro zamítnutí,  jako například vysoká cena pořizovacích nákladů na
kamery, jsou liché. Sepsali jsme návrh pořízení na kamer v nižší cenové relaci, a to
pouze za zhruba 10 000 Kč. Tento bod nebyl ani zařazen na program jednání. Je
zarážející, že obvod investuje přes 170 000 Kč na vypůjčení soch na &quot;zkrášlení&quot;
obvodu, ale nenajde 10 000 Kč na pořizování videozáznamu,&quot; komentuje Magdaléna
Daňková.

Podle Pirátů je transparentnost úřadu nezbytná k tomu, aby veřejnost měla účinný
přístup k informacím.  Například formou videozáznamů, výpisů z účtů či jen
jednoduše dohledatelnými zápisy z kontrolních a finančních výborů přímo na webu
obvodu. Informativní zpráva o transparentních účtech byla přijata s důrazem na
potřebu dalšího projednání, což Piráti kvitují.

&quot;Činnost obvodu je pro běžné občany složitá a vzdálená. Je nutné lidem jeho obsah
práce a výstupy přiblížit. Už jenom tím, že na webu se budou objevovat zápisy z
kontrolního a finančního výboru. Argument, že si je lidé mohou někde složitě
dohledat, nepovažujeme za transparentnost.  Web  je nástěnka pro občany,&quot;
zhodnotil František Hagara.

