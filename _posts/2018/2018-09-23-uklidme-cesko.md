---
date:         2018-09-21
category:     blog
tags:         Plzeň
layout:       post
title:        "Plzeňští Piráti uklízeli Plzeň" 
image:        po_akci.JPG
author:       MS Plzeň
---


Plzeň, 22. září 2018 -  V rámci projektu Ukliďme Česko, se plzeňští Piráti vydali vyčistit Plzeň od odpadků, kterých je v některých lokalitách požehnaně. V sobotu dopoledne se plzeňská skupina Pirátů včele s kandidátem na primátora města Pavlem Bosákem sešla na zastávce u Techmánie. Následně se vydala uklidit odpadky k ulici Karla Vokáče.

 

Skupina přibližně patnácti členů Pirátů, dobrovolníků a veřejnosti se v rámci akce Ukliďme Česko, rozhodla uklidit oblast u ulice Karla Vokáče. Nasbíráno bylo přibližně dvacet pytlů odpadu, který zahrnoval převážně PET láhve, plastové sáčky, gumové součástky a pneumatiky. Celá akce probíhala ve velmi přátelské atmosféře a výsledek akce je v lokalitě skutečně znát.

 

„Dnešní úklid jsem si opravdu užil. Bylo fajn společně s členy a příznivci uklidit část našeho města. Přál bych si čistou Plzeň, což bude i jeden z mých hlavních cílů po volbách,“ uvádí Pavel Bosák kandidát na primátora za Piráty.

 

Česká pirátská strana vyplouvá do plzeňského zastupitelstva v rámci říjnových komunálních voleb s čistým štítem a nebojí se jakýchkoliv překážek. Pirátská strana bude pracovat především pro občany města Plzně, což ukazuje již nyní, kdy mimo jiné chce dopomoci ke kvalitnějšímu životnímu prostředí v Plzni tím, že aktivně podporuje právě iniciativy, jako Ukliďme Česko.
