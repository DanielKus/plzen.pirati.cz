---
date:         2020-03-02
category:     blog
tags:         umo3 Plzen
layout:       post
title:        "Pirátské postřehy ze zasedání zastupitelstva MO Plzeň 3" 
image:        posts/ilustr_mo3.jpg
author:       Zastupitelský klub Plzeň 3
---


Musíme zcela jednoznačně pozitivně kvitovat odhlasování změny jednacího řádu, který nově umožní všem zastupitelům, tedy i opozičním, poskytnout materiály z jednání rady městského obvodu. „Vždy jsme chtěli být konstruktivní opozicí, a tak jsme se i chovali. Jsem rád, že po přínosné diskusi s předsedy zastupiteských klubů vzešel tento požadavek, který starosta MO Plzeň 3 zapracoval do změny jednacího řádu. Zefektivní to naši práci,” sdělil předseda zastupitelského klubu Pirátů MO Plzeň 3 Pavel Šrámek.
Kontroverzním bodem se pro nás stalo ignorování kulturní komise, která navrhla razantní snížení dotace na akci Skvosty s vůní benzínu, což ovšem rada MO ignorovala, a naopak dorovnala podporu na takřka plnou výši žádosti. Toto je samozřejmě plně v její kompetenci, ale výrazná podpora jedné akce vůči ostatním, ve kterém se komise s radou také neshodla, není obvyklé. „Akce, na kterou bylo loňský rok vstupné 500 korun, neplní veřejný zájem, které by akce podpořené z obecních zdrojů měly plnit. Další otázky vyvstávají nad stranickým propojením organizátora a členy jedné z koaličních stran,” prohlásil zastupitel Martin Ptáček.
