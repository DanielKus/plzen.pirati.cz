---
date:         2019-02-07
category:     blog
tags:         Plzeň Zastupitelstvo program transparence cityvizor 
layout:       post
title:        "Lék na korupci je průhlednost hospodaření" 
image:        posts/cityvizor-plzen-sramek.jpeg
author:       Pavel Šrámek
---

Plzeňští Piráti plní sliby. Zaměřili se na transparentní účetnictví města. Na zastupitelstvu představili možnost, jak může město transparentně hospodařit za pomocí projektu Cityvizor.

„Rozklikávací rozpočet na úroveň faktur jsme voličům slíbili v našem programu, proto jsem se ihned po volbách zaměřil na projekt Cityvizor, který umožní Plzeňákům na jedné stránce ukázat údaje o rozpočtu města, plnění rozpočtu, smlouvy uveřejněné v registru smluv a přehlednou elektronickou úřední desku“, říká předseda Plzeňských Pirátů, Pavel Šrámek.  

Toto vše má občan možnost vidět na stránce https://plzen.pirati.cz/rozpocet/. V budoucnu bude možnost nahrát do databáze aktuální plnění rozpočtu a všechny faktury města Plzně. Jedná se o jedinou stránku na světě, která graficky zobrazí rozpočet města Plzně a jeho plnění, elektronickou úřední desku města Plzně a smlouvy uzavřené s Plzní uveřejněné v registru smluv.

Plzeňští Piráti tento projekt představili i na městském zastupitelstvu, které se konalo ve čtvrtek 7.2. Věří v to, že se projekt zalíbí plzeňským občanům a vytvoří tak tlak na ostatní zastupitele napříč politickým spektrem. 

„Tento projekt je přesně to, co Plzni chybělo. Občan si může kdykoliv ověřit hospodaření města až do roviny faktur. Nevím, proč by stávající rada města měla tento projekt odmítnout, pokud se ovšem nebojí kostlivců ve skříní. Plzeň hospodaří především z peněz občanů, proto mají občané právo na transparentní přehled financí“, dodává Pavel Bosák, předseda zastupitelského klubu Pirátů v Plzni.

Aplikace Cityvizor pro město Plzeň je dostupná na této adrese: https://plzen.pirati.cz/rozpocet
