---
date:         2018-10-01
category:     blog
tags:         PirátskéCentrum Program DanielKus
layout:       post
title:        "Plzeň by měla podporovat startupy" 
image:        posts/daniel-kus.jpg
author:       Daniel Kůs
---

Rozhodnutí podnikat je sice motivované soukromým ziskem, nicméně jeho případný úspěch
prospívá i občanům města nebo země. Téměř vždy je nutná odvaha, pracovitost a obrovské
nasazení. To platí dvojnásob u tzv. startupů.

Startup je podnikání na zelené louce, často jen ve fázi podnikatelského záměru a s vysokým
rizikem neúspěchu. V rukou je drží většinou mladí lidé bez prostředků. Jsou pak závislí na
finanční podpoře. Pokud do projektu kapitálově vstoupí investor, šance na úspěch se značně
zvýší.

Piráti by rádi zapojili město do podpory těchto odvážných mladých lidí a jejich startupů. Vytvořme
pro ně dostatečné možnosti k rozvoji, třeba formou pronájmu kanceláří za symbolickou cenu,
formou bezplatných právních nebo daňových konzultací. Formou propagace na investorských
platformách. Toto jsou často velké překážky, které zabrání startupu, aby se rozjel a stal firmou a
realitou.

Zanechme v těchto odvážných podnikavých lidech dojem, že to bylo právě jejich město, které je
podpořilo a tím přispělo k jejich úspěchu. Jejich úspěch bude pak i naším. Přinesou nám všem
více peněz na daních, přitáhnou nové byznysmeny do Plzně.

Každý z nás zná nejúspěšnější zahraniční startupy, které používáme, jako Facebook, Google
nebo Instagram, ale jsou i nějaké české? Ano, nejúspěšnějším je kiwi.com nebo Socialbakers ale
i další jako epojisteni.cz nebo menší usetreno.cz nebo spendee.

Proč neudělat rozumně vynaloženou podporou těchto mladých odvážných startuperů z Plzně
takové malé Silicon Valley. Může se to zdát přemrštěné, ale pojďme to pojmout jako náš
společný startup, který věří v nadšení, schopnosti a nápady mladé generace a v naše město.
